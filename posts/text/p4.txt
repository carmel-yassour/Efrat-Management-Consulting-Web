"לא קבלתי את התפקיד/ העלאה בשכר/ פרויקט/ הוקרה כי אני פשוט לא פוליטיקאית"
תרגום:
"תראי איזה מחיר אני צריכה לשלם על כך שאני אדם כה ערכי. לא צבוע, לא שקרן, לא שטחי, לא צועק, לא מלקק לבוס…"
מחיאות כפיים, גרון חנוק
הסוף
האומנם?
כי יש דרך אחרת.
צר לי לבשר לכם: אתם עובדים בארגון? אתם חברים בקהילה? גרים בבניין או ביישוב? אתם חלק מחברה אנושית? פוליטיקה מביאה להשגת תוצאות, השפעה, קידום, התפתחות. אתם חייבים אותה.
אז איך עושים פוליטיקה בלי לבגוד בערכים שלכם?
היכרות: תגרמו לזה שיכירו אתכם. ספרו על הניסיון, מיומנויות, עבודה שלכם, גם אם לא נשאלתם. ע"י:
יוזמה: של פגישות 1:1 עם אנשים חשובים, גורמי מפתח, בכירים או כאלה שהם מרובי ממשקים שיכולים להכיר לכם אנשים חשובים אחרים. 
הצגה: השתתפו בפורומים רלוונטים, בפאנל או בכנס.
ידע: תגידו מה דעתכם או תציעו פתרון. בהחלט. אבל רק אחרי שביססתם היכרות ואמון. הזהרו מעודף ביטחון ומהגזמה. זו הסיבה שלפוליטיקה יצא שם רע. זה יהיה שקוף. לעבוד על אנשים זה יותר קשה ממה שנדמה לכם.
שאלות: אתם לא חייבים רק לתת פתרונות. אתם יכולים לסקרן, לעורר מחשבה ותשומת לב גם ע"י שאילת שאלות רלוונטיות על הנושא. 
פרואקטיביות: חפשו בעיה גדולה בארגון שאף אחד לא מתעסק איתה כרגע ונסו למצוא לה פתרון.
שיתוף: כתבו את מה שאתם יודעים על מסמך בהיר וממוקד. הציגו והפיצו אותו בקרב בעלי העניין. גם אם מבקשים מכם וגם אם לא.
תרומה: תתנדבו להיות מנטורים ולתרום לאחרים מהידע, הניסיון, המיומנות והמומחיות שלכם. ללא תמורה.
יישום סעיפים 1-8 לא סותר את זה שאתם אנשים צנועים שעובדים קשה.
מצד שני, אל תהיו אובססיביים ותרוצו ליישם את כל הסעיפים. מספיק רק חלק. אין לכם עבודה לעשות?!
כך לאט לאט תהפכו את עצמכם לאנשים מוכרים בארגון, בעלי מוניטין, ששווה להתייעץ איתם, משתלם לפנות אליהם, שהם חשובים וקשה בלעדיהם. 
פוליטיקאים בלי להיות "פוליטיקאים". 
בתמונה: שירה מדגימה איך אפשר לעוף על עצמכם בקטע טוב
